<html lang=en><head><meta charset=UTF-8><title>ਜਾਗਦੀਆਂ ਲਾਸ਼ਾਂ</title><meta name=viewport content="width=device-width, initial-scale=1"><link rel=stylesheet href=/styles-DC23DB.css><link rel=alternate type=application/atom+xml href=/archive/feed.xml><script src=/js/app.js></script></head><body><div><nav class=top-nav><div class=brand><a href="/"><img class=brand-avatar src=/images/avatar.png alt=Brand></a></div><ul class=nav><li><a href="/">Home</a><li><a href=/blog>Blog</a><li><a href=/projects>Projects</a><li><a href=/about>About me</a></ul></nav><article class=content><header class=header><h1>ਜਾਗਦੀਆਂ ਲਾਸ਼ਾਂ</h1><div class=meta><time class="meta-item date">April 29, 2015</time></div></header><main class=post-body><p>
ਚਿਰ ਪਿੱਛੋਂ ਅੱਖਾਂ ਖੋਲ੍ਹ ਕੇ ਚੱਲਿਆ ਤਾਂ
</p>

<p>
ਭੀੜ 'ਚ ਰੁੜ੍ਹੇ ਜਾਂਦੇ ਕੁਝ ਚਿਹਰੇ ਮਿਲੇ,
</p>

<p>
ਖਿਆਲਾਂ ਦੀ ਨਦੀ ਵਿੱਚ ਵਹੇ ਜਾ ਰਹੇ ਸਨ,
</p>

<p>
ਆਪਣੀਆਂ ਹੀ ਕਬਰਾਂ ਵਿੱਚ ਕੁਝ ਠਿਹਰੇ ਮਿਲੇ
</p>

<ul class="org-ul">
<li></li>
</ul>

<p>
ਚਿਹਰਾ ਮਿਲਿਆ ਇੱਕ ਬਜ਼ੁਰਗ ਮਜ਼ਦੂਰ ਦਾ
</p>

<p>
ਉਸਨੂੰ ਜਿਵੇਂ ਕੁਝ ਦਿਖ ਹੀ ਨੀ ਰਿਹਾ ਸੀ,
</p>

<p>
ਅੱਖਾਂ ਦੀ ਲਾਲੀ ਵਿਚ ਖਲਾਅ ਸੀ, ਹਨੇਰਾ ਸੀ,
</p>

<p>
ਬੋਲੀ 'ਤੇ ਲਗ ਚੁੱਕਾ ਸੀ ਸ਼ਾਯਦ, ਪਰ ਵਿਕ ਹੀ ਨੀ ਰਿਹਾ ਸੀ
</p>

<ul class="org-ul">
<li></li>
</ul>

<p>
ਚਿਹਰਾ ਮਿਲਿਆ ਇੱਕ ਮੁੱਛ ਫੁੱਟ ਜਿਹੇ ਜਵਾਨ ਦਾ
</p>

<p>
ਬਾਜ਼ਾਰੂ ਵਿੱਦਿਆ ਦੇ ਭੜੂਏ ਉਸਨੂੰ ਚੂੰਡ ਚੁੱਕੇ ਸਨ,
</p>

<p>
ਰੋਜ਼ ਕਤਲ ਹੁੰਦੇ ਸੁਪਨਿਆਂ ਦਾ ਸੰਤਾਪ ਹੰਢਾ ਰਿਹਾ ਸੀ ਸ਼ਾਯਦ,
</p>

<p>
ਉਸਦੇ ਬਿਖਰ ਰਹੇ ਟੁਕੜੇ ਵੀ, ਗਿੱਧ ਹੂੰਝ ਚੁੱਕੇ ਸਨ
</p>

<ul class="org-ul">
<li></li>
</ul>

<p>
ਇੱਕ ਚਿਹਰਾ ਮਿਲਿਆ ਪੜ੍ਹਨੇ ਜਾਂਦੀ ਬੱਚੀ ਦਾ
</p>

<p>
ਸ਼ਾਯਦ ਨੰਗੇ ਪੈਰਾਂ ਦੇ ਛਾਲੇ, ਉਸਨੂੰ ਬੇਮਲੂਮ ਸੀ,
</p>

<p>
ਖਾਲੀ ਜਿਹੇ ਬਸਤੇ 'ਚ ਜਦ ਇੱਟਾਂ ਭਰਨ ਲਗੀ,
</p>

<p>
ਤਾਂ ਇਹਸਾਸ ਹੋਇਆ ਕਿ ਬਸ, ਇਹੀ ਸਕੂਲ ਸੀ?
</p>

<ul class="org-ul">
<li></li>
</ul>

<p>
ਹਿੱਮਤ ਹੀ ਨਾ ਪਈ ਕੁਝ ਹੋਰ ਦੇਖ ਸਕਦਾ
</p>

<p>
ਮਰਦੀਆਂ ਸਧ੍ਧ੍ਰਾਂ ਦਾ ਸ਼ੋਰ ਵੀ, ਬੋਲ਼ਾ ਕਰ ਰਿਹਾ ਸੀ,
</p>

<p>
ਪੈਰਾਂ ਵਲ ਤੱਕਦਾ ਮੈਂ ਘਰੇ ਆ ਵੜਿਆ,
</p>

<p>
ਜਾਗਦੀਆਂ ਲਾਸ਼ਾਂ ਵਿੱਚ ਤੱਕ ਕੇ, ਐਨਾ ਡਰ ਗਿਆ ਸੀ
</p>
</main></article><footer class="footer postamble"><div id=mc_embed_signup><form class=validate action="https://bitspook.us14.list-manage.com/subscribe/post?u=de25614414d7e23ac4c3ea700&amp;id=b8b47d5b6e" method=post id=subscribe-form name=subscribe-form target=_blank><div id=mc_embed_signup_scroll><h2 class=newsletter-title>Follow blog via email</h2><div class=mc-field-group><input class="required email newsletter-email" type=email value="" placeholder="Email Address" name=EMAIL id=mce-EMAIL></div><div style="position: absolute; left: -5000px;" aria-hidden=true><input type=text name=b_de25614414d7e23ac4c3ea700_b8b47d5b6e tabindex=-1 value=""></div><div class="clear foot" id=mce-responses><div class=response id=mce-error-response style="display: none"></div><div class=response id=mce-success-response style="display: none"></div></div><div class=optionalParent><div class="clear foot"><input class=btn type=submit value=Subscribe name=subscribe id=mc-embedded-subscribe></div></div></div></form></div><p class=rss-sub><a href=/poems/feed.xml title="Follow via RSS" target=blank><span class=rss></span>Follow via RSS</a><div class=author>Author: Charanjit Singh <a class="handle github" title="Follow Charanjit Singh via Github" href=https://github.com/bitspook></a><a class="handle mastodon" title="Follow Charanjit Singh via Mastodon" href=https://infosec.exchange/@bitspook></a><a class="handle linkedin" title="Follow Charanjit Singh via LinkedIn" href="https://www.linkedin.com/in/bitspook/"></a><a class="handle rss" title="Follow Charanjit Singh via RSS" href=https://bitspook.in/archive/feed.xml></a></div></footer></div></body></html>