<html lang=en><head><meta charset=UTF-8><title>ਨਸ਼ੇੜੀ</title><meta name=viewport content="width=device-width, initial-scale=1"><link rel=stylesheet href=/styles-DC23DB.css><link rel=alternate type=application/atom+xml href=/archive/feed.xml><script src=/js/app.js></script></head><body><div><nav class=top-nav><div class=brand><a href="/"><img class=brand-avatar src=/images/avatar.png alt=Brand></a></div><ul class=nav><li><a href="/">Home</a><li><a href=/blog>Blog</a><li><a href=/projects>Projects</a><li><a href=/about>About me</a></ul></nav><article class=content><header class=header><h1>ਨਸ਼ੇੜੀ</h1><div class=meta><time class="meta-item date">March 30, 2022</time></div></header><main class=post-body><p>
ਮੇਰੇ ਪਿੰਡ ਦਾ ਨਸ਼ੇੜੀ ਜਦ ਨਿੱਕਾ ਸੀ,
</p>

<p>
ਉਹਦਾ ਪਿਓ ਮਰ ਗਿਆ,
</p>

<p>
ਘਰ ਦੇ ਕਲੇਸ਼ ਤੋਂ ਤੰਗ, ਸਲਫ਼ਾਸ ਪੀ ਕੇ,
</p>

<p>
ਆਪਣੀਆਂ ਚੀਕਾਂ ਆਪਣੇ ਪੁੱਤ ਦੇ ਸਿਹਰੇ ਧਰ ਗਿਆ।
</p>

<p>
ਪਿੰਡ ਵਾਲਿਆਂ ਦੇ ਮੇਹਣੇ ਸਹਿਣੇ ਜਦ ਮੁਮਕਿਨ ਨਾ ਰਹੇ,
</p>

<p>
ਤਾਂ ਨਸ਼ੇੜੀ ਦੀ ਮਾਂ ਉਸਨੂੰ ਵੇਹੜੇ ਵਿੱਚ ਖੇਢਦੇ ਛੱਡ,
</p>

<p>
ਸ਼ਾਯਦ ਆਪਣੀ ਲੀਰੋਂ ਲੀਰ ਹੋਈ ਉਮਰ ਨੂੰ ਸਮੇਟਣ,
</p>

<p>
ਆਪਣੀ ਧੀ ਨੂੰ ਕੁੱਛੜ ਚੁੱਕ, ਘਰੋਂ ਭੱਜ ਗਈ।
</p>

<p>
ਰੂੰ ਜਿਹੇ ਜਵਾਕ ਨੂੰ ਹਾਲੇ ਮਤ ਨਹੀਂ ਸੀ,
</p>

<p>
ਕਿ ਮਰਨਾ ਕੀ ਹੁੰਦਾ ਏ,
</p>

<p>
ਜਦੋਂ ਢਿੱਡ ਵਿੱਚ ਪੈਂਦੇ ਵਲ਼ ਉਸਨੂੰ ਇਹ ਸਿਖਾਣ ਲੱਗੇ,
</p>

<p>
ਕਿ ਛਾਬੇ ਵਿੱਚ ਪਈ ਰੋਟੀ ਮੁੱਕ ਵੀ ਜਾਂਦੀ ਏ।
</p>

<p>
ਮੇਰੇ ਪਿੰਡ ਦਾ ਨਸ਼ੇੜੀ, ਇਕ ਮੁੱਛ ਫੁੱਟ ਜਿਹਾ ਜਵਾਕ ਏ,
</p>

<p>
ਸਮੇਂ ਦਾ ਹਲੂਣਿਆ ਤੇ ਬਘਿਆੜਾਂ ਦਾ ਚੂੰਡਿਆ ਏ,
</p>

<p>
ਪਿੰਡ ਦੇ ਜਵਾਕਾਂ ਨੂੰ ਜ਼ਹਿਰ ਵੇਚ ਕੇ,
</p>

<p>
ਆਪਣੀ ਹੱਡੀਆਂ ਦੀ ਪੰਡ ਪਾਲ਼ ਰਿਹਾ ਏ।
</p>

<hr />

<p>
Drug problem in Punjab is real. But it isn't always the addict's own
doing. Sometimes, the society which love to hate them, is itself
responsible for the demise of entire families.
</p>

<p>
This poem tells the story of a young man I know of, who bears the brunt
of passionate hate from almost everyone in his village. From people who
saw his slow death over <b>years</b>, who are now angry that his <i>existence</i>
is corrupting their children.
</p>
</main></article><footer class="footer postamble"><div id=mc_embed_signup><form class=validate action="https://bitspook.us14.list-manage.com/subscribe/post?u=de25614414d7e23ac4c3ea700&amp;id=b8b47d5b6e" method=post id=subscribe-form name=subscribe-form target=_blank><div id=mc_embed_signup_scroll><h2 class=newsletter-title>Follow blog via email</h2><div class=mc-field-group><input class="required email newsletter-email" type=email value="" placeholder="Email Address" name=EMAIL id=mce-EMAIL></div><div style="position: absolute; left: -5000px;" aria-hidden=true><input type=text name=b_de25614414d7e23ac4c3ea700_b8b47d5b6e tabindex=-1 value=""></div><div class="clear foot" id=mce-responses><div class=response id=mce-error-response style="display: none"></div><div class=response id=mce-success-response style="display: none"></div></div><div class=optionalParent><div class="clear foot"><input class=btn type=submit value=Subscribe name=subscribe id=mc-embedded-subscribe></div></div></div></form></div><p class=rss-sub><a href=feed.xml title="Follow via RSS" target=blank><span class=rss></span>Follow via RSS</a><div class=author>Author: Charanjit Singh <a class="handle github" title="Follow Charanjit Singh via Github" href=https://github.com/bitspook></a><a class="handle mastodon" title="Follow Charanjit Singh via Mastodon" href=https://infosec.exchange/@bitspook></a><a class="handle linkedin" title="Follow Charanjit Singh via LinkedIn" href="https://www.linkedin.com/in/bitspook/"></a><a class="handle rss" title="Follow Charanjit Singh via RSS" href=https://bitspook.in/archive/feed.xml></a></div></footer></div></body></html>