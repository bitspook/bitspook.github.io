<html lang=en><head><meta charset=UTF-8><title>ਗੀਤ</title><meta name=viewport content="width=device-width, initial-scale=1"><link rel=stylesheet href=/styles-DC23DB.css><link rel=alternate type=application/atom+xml href=/archive/feed.xml><script src=/js/app.js></script></head><body><div><nav class=top-nav><div class=brand><a href="/"><img class=brand-avatar src=/images/avatar.png alt=Brand></a></div><ul class=nav><li><a href="/">Home</a><li><a href=/blog>Blog</a><li><a href=/projects>Projects</a><li><a href=/about>About me</a></ul></nav><article class=content><header class=header><h1>ਗੀਤ</h1><div class=meta><time class="meta-item date">March 31, 2021</time></div></header><main class=post-body><p>
ਕਿਉਂ ਮੈਂ ਗਾਵਾਂ ਅੱਜ ਕਰਮ ਦਾ ਗੀਤ,
</p>

<p>
ਮੇਰੇ ਪਿਓ ਦੀ ਮੜ੍ਹੀ ਤੇਰੇ ਧਰਮ ਦਾ ਗੀਤ।
</p>

<p>
ਸੱਤਾ ਦੀਆਂ ਲੀਕਾਂ ਮੇਰੇ ਭਰਾ ਨੂੰ ਖਾ ਗਈਆਂ,
</p>

<p>
ਤਿੰਨ ਰੰਗਾਂ 'ਚ ਘਰ ਆਇਆ, ਸਰਹੱਦਾਂ ਦਾ ਵੀਰ।
</p>

<p>
ਤੇਰੇ ਖ਼ਾਕੀ ਜੋ ਕੁੱਤੇ ਨੇ, ਸਾਡੀ ਰਾਖੀ ਨੂੰ ਸੁੱਤੇ ਨੇ,
</p>

<p>
ਪਰ ਧਰਨੇ ਤੇ ਬੈਠੇ ਇਹਨਾਂ, ਮੇਰੇ ਬਾਬੇ ਵੀ ਕੁੱਟੇ ਨੇ।
</p>

<p>
ਕੀਰਨੇ ਤੇ ਧਾਵਾਂ ਵੀ, ਮੇਰੀ ਮਾਂ ਦੀਆਂ ਹਾਵਾਂ ਵੀ,
</p>

<p>
ਸਾਡੇ ਹੱਕਾਂ ਦਾ ਕਤਲ, ਤੇਰੀ ਦਿੱਲੀ ਦੀ ਰੀਤ।
</p>

<p>
ਜਦੋਂ ਮਰਨੇ ਨੂੰ ਘੱਲਦਾ ਏਂ, ਉਦੋਂ ਸਾਡੇ ਵੱਲ ਦਾ ਏਂ,
</p>

<p>
ਰੋਟੀ ਜਦ ਮੰਗੀਏ, ਤੂੰ ਧੂਹ-ਧੂਹ ਕੇ ਬਲ਼ਦਾ ਏਂ।
</p>

<p>
ਸਾਡੇ ਘਰ ਜਿਨਾਂ ਜਾਲ਼ੇ ਨੇ, ਤੇਰੇ ਹੀ ਪਾਲ਼ੇ ਨੇ,
</p>

<p>
ਸਾਨੂੰ ਗਿਰਝਾਂ ਵਾਂਗ ਚੂੰਡੇ, ਹੱਡ ਖਾਣਾ ਫ਼ਕੀਰ।
</p>

<p>
ਤੇਰੇ ਉੱਜੜੇ ਬਾਗ਼ ਵਕਾਰਾਂ ਦੇ, ਸਾਡੇ ਲਹੂ ਨਾਲ਼ ਤੂੰ ਸਿੰਜੇ ਨੇ,
</p>

<p>
ਤੇਰੀ ਚੰਦਰੀ ਰੂਹ ਦੀਆਂ ਝਾਤਾਂ ਜੋ, ਹਲੇ ਪਹਿਲੇ ਜਖ਼ਮ ਵੀ ਪਿੰਡੇ ਨੇ।
</p>

<p>
ਜ਼ਬਰ ਜ਼ੁਲਮ ਦੀਆਂ ਪੰਡਾਂ ਤੂੰ, ਨਿੱਤ ਬੰਨ੍ਹ ਬੰਨ੍ਹ ਕੇ ਘੱਲਦਾ ਏਂ,
</p>

<p>
ਅਗਲਾ ਹੁਕਮ ਹੈ ਸਾਡੇ ਪੀਰ ਦਾ, ਹੱਥ ਲੈ ਲੈਣੀ ਸ਼ਮਸ਼ੀਰ।
</p>
</main></article><footer class="footer postamble"><div id=mc_embed_signup><form class=validate action="https://bitspook.us14.list-manage.com/subscribe/post?u=de25614414d7e23ac4c3ea700&amp;id=b8b47d5b6e" method=post id=subscribe-form name=subscribe-form target=_blank><div id=mc_embed_signup_scroll><h2 class=newsletter-title>Follow blog via email</h2><div class=mc-field-group><input class="required email newsletter-email" type=email value="" placeholder="Email Address" name=EMAIL id=mce-EMAIL></div><div style="position: absolute; left: -5000px;" aria-hidden=true><input type=text name=b_de25614414d7e23ac4c3ea700_b8b47d5b6e tabindex=-1 value=""></div><div class="clear foot" id=mce-responses><div class=response id=mce-error-response style="display: none"></div><div class=response id=mce-success-response style="display: none"></div></div><div class=optionalParent><div class="clear foot"><input class=btn type=submit value=Subscribe name=subscribe id=mc-embedded-subscribe></div></div></div></form></div><p class=rss-sub><a href=feed.xml title="Follow via RSS" target=blank><span class=rss></span>Follow via RSS</a><div class=author>Author: Charanjit Singh <a class="handle github" title="Follow Charanjit Singh via Github" href=https://github.com/bitspook></a><a class="handle mastodon" title="Follow Charanjit Singh via Mastodon" href=https://infosec.exchange/@bitspook></a><a class="handle linkedin" title="Follow Charanjit Singh via LinkedIn" href="https://www.linkedin.com/in/bitspook/"></a><a class="handle rss" title="Follow Charanjit Singh via RSS" href=https://bitspook.in/archive/feed.xml></a></div></footer></div></body></html>